---
title: "Cucina Mancina"
description: "Il lato sinistro di Parigi."
url: "https://www.cucinamancina.com/index.php?option=com_community&view=profile&userid=1049&Itemid=173"
logo: "cucina-mancina.png"
---

[Cucina Mancina](https://www.cucinamancina.com) è una food community per mancini alimentari, cioè per tutti coloro che non seguono l'alimentazione tradizionale (per necessità o per scelta personale).

All'epoca di questa collaborazione con Flavia Giordano e Lorenza Dadduzio, le due fondatrici del progetto, vivevo e lavoravo nella capitale francese. Ecco perché, all'interno della mia rubrica *Ultimo tofu a Parigi*, ho scelto di descrivere luoghi e realtà della Ville Lumière impegnate nella promozione di stili di consumo più responsabili e attenti all'ambiente.

Parigi ha un lato sinistro, che in questo caso sarebbe meglio definire *mancino*, ed è quello che mi sono divertita a esplorare e a riportare ai lettori.
Ho scritto di superalimenti in zona Canal Saint-Martin, di boutique biologiche con prodotti di altissima qualità, di locali ecoresponsabili che autoproducono le proprie materie prime, di librerie attente al tema ambientale, di mercati all'aperto e di foodlab impegnati nella diffusione di un consumo etico e sostenibile.

Parigi non può certo dirsi 100% green, eppure è sede di una bellissima rivoluzione che parte dal basso e si estende a sempre più persone di ogni età e ceto sociale.
Sono felice di esserne stata testimone per un periodo.
