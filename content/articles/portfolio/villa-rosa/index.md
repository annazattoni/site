---
title: "Villa Rosa"
description: "Una casa in cui sentirsi a casa."
url: "https://www.villarosaonlus.it/"
logo: "villa-rosa.png"
---

Prima di essere una comunità alloggio per anziani, Villa Rosa Onlus è una famiglia in cui diciotto persone vivono il valore del tempo, dell'affetto e della dignità.

Villa Rosa Onlus assiste anziani autosufficienti e con disabilità lievi/medie, offrendo loro l'amore e la premura che meritano di ricevere.

Ogni giorno, il personale della struttura lavora al benessere psicofisico degli ospiti e al potenziamento delle loro capacità cognitive. Le attività proposte quotidianamente sono tante e puntano a gratificare l'anziano facendolo sentire utile.

Per questa realtà ravennate ho redatto i contenuti del sito puntando a mettere in rilievo professionalità, etica e fattore umano, tre elementi che la contraddistinguono. Ho voluto che le mie parole trasmettessero l'amore con cui i tre soci della struttura - Alessandro, Stefania e Monica - lavorano ogni giorno. Ho cercato di far sì che il lettore potesse percepire il rispetto verso la Terza Età dimostrato da tutto il team di questa comunità alloggio.

