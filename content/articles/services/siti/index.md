---
title: "Siti, canali social, newsletter e campagne adv"
description: "Oltre alle parole c'è (un bel po') di più..."
date: "2020-08-30T22:12:03.284Z"
---

Capire agilmente quanto si stia leggendo, orientarsi bene fra i contenuti di un sito, compiere un'azione dopo essere stati rassicurati: un copywriter è l'artefice di queste e di altre "magie", per la gioia degli esploratori del web, del popolo social e delle aziende.

Affinché la navigazione su un sito non si tramuti in un'esperienza mistica, serve avere **contenuti leggibili**, di **facile comprensione** e inseriti in una specifica **strategia**.<br/> 
Lo stesso vale per i post sui canali social, per le newsletter e per i testi destinati alle campagne adv, (obbligatoriamente) coerenti con quelli del sito di riferimento.

C'è bisogno di una comunicazione fedele ai valori e alla personalità del marchio. Una comunicazione chiara, trasparente, in linea con gli obiettivi di business e con il pubblico di riferimento (nel caso lo si conosca).<br/> 
Anche quest'ultimo punto, di fatto, è importante!<br/>
Supponiamo di trovarci di fronte a Elisabetta II e a Ozzy Osbourne: useremmo lo stesso linguaggio per entrambi? O forse, a seconda di chi avessimo davanti, diversificheremmo il nostro modo di parlare?<br/>
Non so tu, ma io opto per la seconda opzione.

Redigere testi per un sito, per un canale social, per una newsletter o per una campagna adv non è la stessa cosa. Ognuna di queste attività ha le proprie esigenze.<br/> 
In linea di massima, posso dire di attenermi a questo *modus operandi*:

- faccio sì che le parole rispecchino l'**identità** e i **valori** del business di cui mi sto facendo portavoce;
- **modulo** la comunicazione in base al canale di destinazione e al pubblico di riferimento;
- scelgo i termini che possano descrivere un concetto, un prodotto o un servizio con **semplicità** e **immediatezza**;
- lavoro affinché i testi siano caratterizzati da un'**alta leggibità**, da pc e da mobile;
- presto molta attenzione alla **grammatica**, all'**ortografia** e alla **sintassi**;
- miro a produrre **contenuti utili** che, oltre a generare e/o migliorare il traffico sui canali del mio Cliente, contribuiscano alla sua reputazione online;
- scrivo per trasmettere **fiducia** e **trasparenza**;
- su richiesta, produco contenuti in ottica **SEO** attraverso la scelta delle migliori parole chiave e l'adozione dei giusti accorgimenti tecnici.


_"Parole, parole, parole... parole fra noi"_, canta Mina.<br/>
L'importante è che non siano parole a caso, ma quelle capaci di comunicare al meglio il tuo prodotto/servizio e di concretizzare i tuoi obiettivi.<br/>
[Contattami](/contact) se vuoi che trovi le parole giuste per te!
