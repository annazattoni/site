---
title: "Piano Editoriale"
description: "Comunicazione a casaccio? Anche no! Meglio definire gli obiettivi, pianificare le attività e pubblicare con metodo."
date: "2020-08-31T22:12:03.284Z"
---

Non si può parlare di content marketing di qualità senza fare riferimento al piano editoriale, le due cose sono inscindibili.
Un po' come il burro e la marmellata, lo shampoo e il balsamo, Samuel e Garfunkel.

Il piano editoriale è uno **strumento strategico** che permette di pianificare e di organizzare al meglio i contenuti, rendendoli continui nel tempo.
Oltre a far sì che quanto pubblicato sia in linea con gli obiettivi di business, il piano editoriale facilita la gestione delle pubblicazioni. 
Il monitoraggio delle attività comunicative diventa più semplice e immediato, così come gli eventuali aggiustamenti da fare.

Questo strumento mostra gli argomenti, i canali di riferimento e le tempistiche di pubblicazione. Stabilisce il **tono di voce** a cui attenersi e il **registro linguistico** da usare. Riporta le **parole chiave** di riferimento e gli eventuali **link** da condividere. Specifica il **tipo di contenuto**, il **pubblico** di riferimento e le **immagini**. Rafforza l'**identità del marchio** e il rapporto di **fiducia** con le persone.

Un piano editoriale ben strutturato aumenta indubbiamente le probabilità di successo di un'attività business. E contribuisce a trasformare un curioso in un cliente, fidelizzandolo grazie a una comunicazione mirata, di qualità ed efficace.

Meglio non pubblicare sulla base dell'umore o dell'allineamento dei pianeti... 
Sì a una comunicazione pianificata, sensata e fedele agli obiettivi!

Tu che dici, sei d'accordo?
