---
title: "Comunicati stampa"
description: "Un passaparola strategico di tutto rispetto."
date: "2020-08-29T22:12:03.284Z"
---

Nell'ambito delle pubbliche relazioni, i comunicati stampa contribuiscono alla **diffusione di un messaggio**. La loro importanza non va assolutamente sottovalutata. 

Questi strumenti di comunicazione permettono di entrare in contatto con testate giornalistiche, enti, organizzazioni e associazioni, divulgando una notizia degna di nota in modo veloce e conciso; informano a proposito di un evento, di una situazione o del lancio di un prodotto; anticipano qualcosa in previsione di un futuro non troppo lontano; annunciano ciò che sta avvenendo o che si è appena svolto.

Affinché un comunicato sia efficace e utile ai destinatari, è bene che rispetti il più possibile un certo tipo di **struttura**: deve riportare un titolo, un sottotitolo, un paragrafo di apertura, il messaggio in sé, un invito all'azione, un messaggio di chiusura e i contatti di riferimento.

Il contenuto, tra le altre cose, deve riuscire a rispondere a queste cinque domande: **Chi? Cosa? Quando? Dove? Perché?**

In termini di visibilità, di autorevolezza e d'interazione B2B o B2C, i comunicati possono avere un buon ritorno. L'importante è redigerli secondo una strategia!

Quando mi dedico a un'attività di questo tipo:

- punto alla **chiarezza**, alla **semplicità** e all'**efficacia del messaggio** da divulgare;
- riporto **dati** ogniqualvolta sia possibile farlo;
- effettuo una **revisione** (due, dieci, cento volte!) in termini di sintassi, di ortografia e di grammatica;
- una volta terminato, invio il documento al Cliente (o lo invio personalmente, in base agli accordi presi) nel **formato prescelto** e **in modo tempestivo**.


Vorresti che la tua azienda o il tuo progetto comunicasse di più con il territorio e con le testate di settore?<br/> 
Credo che questo sia un ottimo punto di partenza: [facciamo due chiacchiere?](/contact)
