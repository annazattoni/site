---
title: "Comunicati stampa"
description: "Un passaparola strategico di tutto rispetto."
date: "2020-08-29T22:12:03.284Z"
---

Nell'ambito delle pubbliche relazioni, i comunicati stampa contribuiscono alla **diffusione di un messaggio**. La loro importanza non va sottovalutata! 

I comunicati permettono di entrare in contatto con testate giornalistiche, enti, organizzazioni e associazioni, divulgando una notizia degna di nota in modo veloce e conciso.

Un comunicato stampa informa a proposito di un evento, di una situazione o del lancio di un prodotto; anticipa qualcosa in previsione di un futuro non troppo lontano; comunica ciò che sta avvenendo o che si è appena svolto.

Affinché un comunicato sia efficace e utile ai destinatari, è bene che rispetti il più possibile un certo tipo di **struttura**: deve riportare un titolo, un sottotitolo, un paragrafo di apertura, il messaggio in sé, un invito all'azione, un contenuto di chiusura e i contatti di riferimento.

Il corpo del comunicato, inoltre, deve saper rispondere a queste **cinque domande**: _Chi? Cosa? Quando? Dove? Perché?_

In termini di visibilità, di autorevolezza e d'interazione B2B o B2C, i comunicati possono avere un buon ritorno. L'importante è redigerli secondo una strategia!

Quando mi dedico a un'attività di questo tipo:

- punto alla **chiarezza**, alla **semplicità** e all'**efficacia del messaggio** da divulgare;
- riporto **dati** ogniqualvolta sia possibile farlo;
- attuo una **revisione** (due, dieci, cento volte!) in termini di sintassi, di ortografia e di grammatica;
- una volta terminato, invio il documento al Cliente (o lo invio personalmente, in base agli accordi presi) nel **formato prescelto** e **in modo tempestivo**.


Cerchi un professionista che possa occuparsi di questa attività? 
Vorresti che la tua azienda o il tuo progetto comunicasse di più con il territorio e con le testate di settore? 
Queste riflessioni sono un ottimo punto di partenza: parliamone!
