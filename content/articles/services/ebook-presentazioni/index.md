---
title: "eBook, presentazioni, brochure, white paper e cataloghi"
description: "Obiettivi diversi, strumenti diversi, un'unica voce."
date: "2020-08-27T22:12:03.284Z"
---

In termini di **reputazione**, di **consapevolezza del marchio** e di **generazione di contatti/potenziali clienti**, penso che l'eBook sia un ottimo strumento.

Attenzione, però: l'eBook contribuisce alla buona immagine di una realtà a patto di dimostrarsi realmente utile ai lettori! 
Deve apportare loro un **valore**, per capirci.
Alta leggibilità, testi chiari, link di approfondimento, dati significativi, belle immagini, video e contenuti audio sono fra i suoi _must have_.

Anche presentazioni, brochure, white paper e cataloghi hanno un ruolo di tutto rispetto, in ambito business. 

Dalla **promozione** di soluzioni, prodotti e/o servizi al **lancio di novità tecniche**, dalla **presentazione** dell'azienda o del progetto a vere e proprie strategie di **marketing pre-vendita**: in termini di identità di marca, è bene che questi materiali siano coordinati con tutti gli strumenti promozionali del brand (sito, canali social, eventuali campagne adv), lato grafico e testuale. Serve che la voce sia unica e riconoscibile.
Il copywriter deve produrre contenuti chiari, di qualità, fedeli alle finalità marketing dell'azienda/progetto e coerenti con tutti i suoi canali di comunicazione.

Stai cercando chi possa scrivere un eBook al tuo posto?
Vorresti presentare la tua azienda attraverso contenuti testuali capaci di rispecchiarne la storia, i valori e gli obiettivi?
Hai in mente di realizzare un catalogo?
Entriamo in contatto!
